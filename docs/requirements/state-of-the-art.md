# Назва проєкту. Аналіз предметної області

## Зміст

1. [Вступ](#article1)  
2. [Основні визначення](#article2)  
  2.1 ["Експерт" та "оцінювання"](#article21)  
  2.2 [Методи експертного оцінювання](#article22)  
  2.3 [Анкета](#article23)  
  2.4 [Результати роботи експертної системи](#article24)  
  2.5 [Терміни, що пов'язані з обробкою результатів опитування](#article25)  
3. [Підходи та способи вирішення завдання](#article3)
4. [Порівняльна характеристика існуючих засобів вирішення завдання](#article4)
5. [Висновки](#article5)
6. [Посилання](#article6)

## <a name="article1">1. Вступ</a>

Цей документ містить в собі аналіз області пов’язаної з управлінням та організацією опитувань експертів. Тут будуть розкриті основні визначення, наведені підходи та способи вирішення завдання а також приведена порівняльна характеристика існуючих засобів вирішення завдання.

## <a name="article2">2. Основні визначення</a>

### <a name="article21">2.1 "Експерт" та "оцінювання"</a>

**Експерт** - висококваліфікований спеціаліст, який має вищу освіту, відповідну кваліфікацію і професійні знання з питань, що досліджуються, виконує службові обов'язки,  пов'язані з провадженням діяльності у відповідній галузі, безпосередньо проводить експертизу та несе персональну відповідальність за достовірність і повноту аналізу, обґрунтованість висновків відповідно до завдання на проведення експертизи[[1]](#link1).  

Основні показники експертного потенціалу[[2]](#link2): 
- Високий рівень інтелекту 
- Значний досвід роботи 
- Визнання колег 
- Активна наукова діяльність 
- Існування публікацій у престижних виданнях 
- Престижна освіта 
- Високий особистий статус

**Експертне оцінювання** - особливий різновид методу опитування, де вимоги, які застосовуються в масових опитуваннях, неприйнятні. В процесі масового опитування джерелом соціологічної інформації, яка дає оцінку тим чи іншим сторонам об'єкта дослідження, виступають і представники цього ж об'єкта. При експертному опитуванні ситуація інша. Експерти майже ніколи не виступають представниками об'єкта дослідження[[3]](#link3).  

Практика застосування експертних методик (як для вирішення проблем прогнозування, управління, так і в традиційних сферах соціологічного дослідження) показала, що вони такою ж мірою і важливі і надійні, як і метод масових опитувань з його розширеною методикою забезпечення репрезентативності. Експертні методики містять ряд експліційованих (спільних, схожих) понять: експертні системи, діагностика, експертне опитування та оцінювання, думки, сценарії. Але в соціології традиційно в  експертизі акцентується на ролі опитування. Таким чином, експертне опитування посідає тут центральне місце[[3]](#link3).  

### <a name="article22">2.2 Методи експертного оцінювання</a>  

**Індивідуальні  експертні  методи** – це використання думок експертів, які сформульовані особисто кожним із них самостійно без врахування думок інших експертів. До  індивідуальних експертних методів належать: інтерв'ю та анкетування[[7, 8]](#link7).  

- **Метод інтерв’ю** полягає у постановці аналітиком під час бесіди з експертом запитань про чинники,  що визначають стан досліджуваного об’єкта, шляхи і засоби зміни  стану об’єкта у бажаному напрямі. Зміст запитань визначає заздалегідь складена програма, яку можна уточнювати у процесі інтерв’ю. Ефективність цього методу визначається: глибиною аналізу розглянутої проблеми, який передував опитуванню; якістю програми опитування; методикою її проведення; компетентністю обраних експертів для вирішення проблеми[[4]](#link4).  

- **Метод  анкетування** ґрунтується на самостійній підготовці експертом відповідей на запитання анкети. Однак досвід свідчить, що у письмовому викладі великого значення  набувають такі суб’єктивні фактори, як “місцевий  патріотизм”, небажання виступати з критикою товаришів по службі і керівників, скептицизм щодо значення і способів дослідження, неправильне тлумачення чи нерозуміння запитання, звичайне небажання займатися невластивою опитуваному роботою. Усе це негативно позначається на якості  аналізу, проведеного за допомогою анкетування[[4]](#link4).  

Основні переваги індивідуальних методів полягають у можливості використання здібностей і знань окремого експерта, а також у відносній простоті проведення цільового аналізу.  Основний їхній недолік - обмеженість знань кожного з опитуваних про стан і розвиток суміжних сфер діяльності[[4]](#link4).  

**Колективні  експертні методи** – це методи, які забезпечують формування єдиної спільної думки в результаті взаємодії залучених фахівців-експертів. До індивідуальних експертних методів належать: метод комісії, методи Дельфі, відстороненого оцінювання, суду[[5]](#link5).  

Експертне оцінювання на основі **методу  комісій** (після відкритої дискусії шляхом голосування виробляється єдина думка експертів) дає змогу виробити найкращу альтернативу для оцінювання конкретної ситуації з урахуванням дії комплексу якісно різних факторів. Недолік методу, окрім відсутності анонімності, полягає ще й у тому, що група експертів, які беруть участь у нарадах і висловлюють свої судження, керується здебільшого логікою компромісу. При цьому в учасників остаточно сформувалися оцінки і  варіанти вирішення проблеми, які не обов’язково ліпші за ті, що висловлені на нараді[[4]](#link4).  

**Метод відстороненого оцінювання** полягає у виборі оптимального незалежного рішення із числа висловлених експертами на нараді. Робота наради поділена на дві частини: висунення ідей та їх критичний аналіз[[5]](#link5).  

**Метод Дельфі** - багатоетапний метод, який передбачає початкове ізольоване винесення експертами своїх суджень і подальшу багаторазову їх коригування на базі ознайомлення кожного експерта з судженнями інших експертів до тих пір, поки величина розкиду оцінок не буде знаходитися в рамках заздалегідь встановленого бажаного інтервалу варіювання оцінок. Отримувані за допомогою даних методик оцінки носять статичний і одноразовий характер, в результаті чого виникає необхідність повторного звернення до експертів при складанні прогнозу частки ринку на наступні періоди. Крім того, метод внутрішнього і зовнішнього експертного прогнозування характеризується певним ступенем суб'єктивності. Надійність методу Дельфі вважається високою при прогнозуванні на період як від 1 до 3 років, так і на більш віддалений період часу. Залежно від мети прогнозу для отримання експертних оцінок може залучатися від 10 до 150 експертів. Якісний підхід дозволяє оцінити специфіку кожної конкретної ситуації. У деяких випадках уважне дослідження різних специфічних елементів, які визначають ситуацію, може бути більш важливим, ніж проведення систематичної кількісної оцінки[[4]](#link4). 

### <a name="article23">2.3 Анкета</a> 

В деяких методах експертного оцінювання використовують анкети. Анкета - структурно організований набір запитань, кожне з яких логічно пов'язане з основною метою дослідження[[6]](#link6).  

Мінімальна конструкція анкети складається з назви, одного питання, та в залежності від типу питання може потребувати хоча б дві відповіді.  

Якість, отриманої інформації залежить, значною мірою, від того, яким чином скомпонована або структурована анкета. Побудова анкети повинна складатися з трьох частин: 

- Вступна: 
У першій частині анкети пояснюється мета дослідження, гарантується анонімність відповідей, дається інструкція щодо заповнення, підкреслюються важливість та цінність відповідей респондента[[6]](#link6). 

- Основна: 
Складається з набору запитань, відповіді на які передбачають виконання завдань дослідження. Ця частина анкети за змістом найбільш вагома та складна. Запитання повинні  враховувати психологічні особливості респондентів. Запитання складають блоками, у чіткій логічній послідовності. Головна мета запитань анкети полягає в тому, щоб зацікавити респондента, включити його поступово в процес співпраці з анкетою. Далі пропонуються запитання складніші, які виявляють соціальні установки та орієнтації респондента, оцінки та судження, які мають прямий стосунок до основної теми дослідження. У заключній частині тексту анкети пропонуються найбільш інтимні та  різного характеру контрольні запитання, мета яких — поглибити та уточнити інформацію, яка була отримана у відповідях на попередні запитання[[6]](#link6). 

- Завершальна: 
Остання частина анкети передбачає подяку респондентам та, можливим є, побажання на майбутнє[[6]](#link6). 
 
**Види запитань в анкетах**

1. За формою відповідей: 
- закриті (містять повний набір можливих варіантів відповіді): 
 - дихотомічні (відповіді так/ні) 
 - полі варіативні (є декілька варіантів відповіді) 
 - шкальні (наприклад, повністю згоден/згоден частково/не згоден) 
 - табличні 
- напівзакриті (містять певні варіанти відповіді, але можна також вказати власну); 
- відкриті (передбачають самостійну та розгорнуту відповідь респондентів): 
  - про факти свідомості (думки, враження, судження, мотиви і тд); 
  - про факти поведінки (результати діяльності, вчинки, дії і тд).  
2. За сформованістю запитання: 
- прямі (спрямовані на безпосереднє та відкрите отримання інформації від респондентів); 
- непрямі (пов'язані з використанням якоїсь уявної ситуації, яка дозволить приховано дізнатись певну інформацію) 
3. За функціями: 
- інформаційні (основні); 
- фільтри (використовують у випадку, якщо потрібно зібрати інформацію не від усіх респондентів, а від певної категорії); 
- контрольні (дають можливість уточнити правильність відповіді респондента)[[6]](#link6). 

### <a name="article24">2.4 Результати роботи експертної системи</a> 

Результатом роботи експертної системи є статистичні данні, які систематизують для [[9]](#link9): 
- Побудови, або поповнення моделі властивостей об'єкта на основі оцінок експертів і їх аргументації. 
- Оцінити узгодженість думок експертів. За відсутності значимої узгодженості експертів необхідно виявити причини неузгодженості (наявність груп), оцінити помилку дослідження.  

Також до позитивних сторін результатів роботи експертної системи можна віднести нівелювання помилок окремих експертів і вироблення єдино-правильної позиції чи прийняття кваліфікованого рішення.  

Але, слід зауважити, що метод експертних оцінок не може замінити ні адміністративних,  ні планових рішень, він лише дозволяє поповнити інформацію, необхідну для підготовки і прийняття таких рішень. Використання результатів експертних оцінок доцільно тільки там, де неможливо застосувати більш точні методи.  

### <a name="article25">2.5 Терміни, що пов'язані з обробкою результатів опитування</a>

При оцінці об'єктів дослідження експерти часто розходяться в думках з обговорюваної проблеми. У зв'язку з цим виникає необхідність кількісної оцінки ступеня узгодженості думок експертів. Отримання кількісної міри узгодженості дозволяє більш обгрунтовано інтерпретувати причини розбіжності думок.  

Методи експертних оцінок поділяють на індивідуальні та колективні[[12]](#link12).

**Індивідуальні** бувають двох типів: оцінка типу «інтерв'ю» та аналітичні (найпоширеніші з останніх — морфологічні — виявлення різних варіантів поведінки об'єкта прогнозування та метод складання аналітичних оглядів)[[12]](#link12).

Серед **колективних** методів розрізняють:  
- метод комісії,  
- метод віднесеної оцінки та,  
- дельфійський метод[[12]](#link12).  

**Метод комісії** передбачає проведення групою експертів дискусії для вироблення загальної думки щодо майбутньої поведінки прогнозованих об'єктів. Недолік цього методу — інерційність (консервативність) поглядів експертів щодо прогнозованої поведінки об'єкта[[12]](#link12).

Цих вад можна частково позбутися шляхом відкладеної оцінки, або методу «мозкового штурму»[[12]](#link12).

Досконалішим методом колективної оцінки є **дельфійський метод**. Суть цього методу полягає в тому, щоб за допомогою серії послідовних дій — опитувань, інтерв'ю, мозкових штурмів — домогтися максимального консенсусу при визначенні правильного рішення. Аналіз за допомогою дельфійського методу проводиться в кілька етапів, результати опрацьовуються статистичними методами.  
Базовим принципом методу є те, що деяка кількість незалежних експертів (часто непов'язаних і не знають один про одного) краще оцінює і пророкує результат, ніж структурована група (колектив) особистостей. Дозволяє уникнути відкритих зіткнень між носіями протилежних позицій тому виключає безпосередній контакт експертів між собою і, отже, груповий вплив, що виникає при спільній роботі і складається в пристосуванні до думки більшості. Дає можливість проводити опитування екстериторіально, не збираючи експертів в одному місці (наприклад, за допомогою електронної пошти)[[11]](#link11).

Наступним етапом розвитку методу експертних оцінок є **метод «прогнозованого графа»**. Суть його полягає в побудові на основі експертних оцінок і наступного аналізу моделі, складної мережі взаємозв'язків, які виникають під час розв'язування перспективних науково-технічних проблем. При цьому забезпечується можливість формування багатьох різних варіантів науково-технічного розвитку, кожний з яких у перспективі веде до досягнення мети розвитку прогнозованого об'єкта (галузі, сфери тощо). Наступний аналіз моделі дає змогу визначити оптимальні (за певними критеріями) шляхи досягнення мети[[12]](#link12).

**Коефіцієнт конкордації Кендалла** - це деяке число від 0 до 1, що характеризує ступінь узгодженості думок експертів (у вигляді рангів) за сукупністю критеріїв. Цей коефіцієнт використовується як один з інструментів аналізу результатів опитування[[10]](#link10).

## <a name="article3">3. Підходи та способи вирішення завдання</a>

Для організації коректної роботи системи організацій та проведення опитувань експертів нам необхідно використати спеціально налаштовану базу даних, що дозволить завантажувати в себе результати опитувань та мати швидкий доступ до них, а також можливість зручно обробляти ці дані для подальшого використання.

## <a name="article4">4. Порівняльна характеристика існуючих засобів вирішення завдання</a>

| Критерії/сервіси 				                      | Google Forms                                                                      | “ОСА”	| SurveyMonkey | SurveyJS |   Survio    |
| :--------------: 				                      | :----: 			                                                                      | :------: |  :------: 	 |:------:|   :------: 	|
| Робота з результатами в форматах документів   | ✓ | ✓ | ✓ | - | - |
| Зручний онлайн-доступ 			                  | ✓ | - | ✓ | ✓ | ✓ |
| Види обробки                                  | Короткі та довгі відповіді; флажки, розгорнутий список; можливість завантажувати файли; вибір сітки, шкали, дати та часу, діаграм, гістограм, таблиць і списків. | Графічний (кластерний) та статистичний (факторний) аналіз; зважування вибірки; побудова рівнянь лінійної регресії, кореляційної матриці. | Аналіз і пошук тексту,  класифікація відповідей в довільній формі і виявлення часто використовуваних слів; багатомовні опитування; перехресні таблиці; | Бібліотека SurveyJS Analytics дозволяє відображати результати опитування у вигляді діаграм або таблиць; інтерактивна фільтрація.  |  Шкали, ранжування, вибір зображення, текстовий відповідь, зірки і всього 11 варіантів. | 
| Взаємодія з респондентом                      | Можна залишити фідбек, отримати свої відповіді на пошту. А також є можливість залишити свій відгук у довідковому центрі                           | Присутня пошта, контактні телефони компанії; фахівці допоможуть написати запит, запропонують необхідні методи, створять інструментарій, розрахують вибірку, оцінять бюджет, проведуть аудит пропозицій і результатів досліджень. | Цілодобова підтримка користувачів по електронній пошті, телефону; персональний менеджер для роботи з клієнтами; | Цілодобова підтримка користувачів по електронній пошті, а також контактні телефони компанії. | Респондент може лише розповсюджити анкету через почту чи соц мережі |
| Можливість розширення                         | В наявності велика кількість шаблонних форм, які можна змінювати під свої потреби. Легко можна розширити існуючу форму, скопіювати та змінити її.                     | Автоматичне заповнення деяких ділянок анкети на основі наведених даних. | Спільне створення опитувань, персоналізація і брендинг; панель управління адміністратора надає доступ до результатів опитувань, інструментів експорту, загальних зображень, документів, тем і шаблонів, якими може користуватися будь-який член групи. | Включає всі типи питань, які ви очікуєте від опитування - від введення тексту та прапорців до динамічної матриці з різними типами введення; контейнер Panel дає можливість обробляти групи питань.  |  Легко можна розширити існуючу форму, скопіювати та змінити її. |
| Вартість володіння                            | 0$/5.40$/10.20$/25$ на місяць, в залежності від потреб інтеграції екосистеми Google. | Безкоштовно, також можливість найняти "ОСА" для масштабного опитування, аналізу даних. | Індивід. плани 39 €/38 €/99 €, бізнес плани 30 €/75 €. |  499$ - ліцензійна версія для форм (SurveyJS Creator), дає доступ до різноманітних бібліотек.  | 0$/16$/33$/66$ на місяць. |

## <a name="article5">5. Висновки</a>

Безперечно, Google Forms – найбільш зручний сервіс з перерахованих, але, порівняно з іншими системами йому не вистачає функціональності. Але, не дивлячись на те, що такі сервіси як SurveyJS та ОСА мають ширший функціонал, вони не настільки зрозумілі, тому можуть злякати непідготовленого користувача. А Survio та SurveyMonkey, в свою чергу, потребують фінансових вливань для комфортної роботи без зайвих обмежень.  
З огляду на це, можна зробити висновок, що розробка нової та більш збалансованої системи буде доцільнішою, ніж модифікація існуючих.

## <a name="article6">6. Посилання</a>

<a name="link1">[1] https://ips.ligazakon.net/document/view/TM001990</a>

<a name="link2">[2] https://uk.wikipedia.org/wiki/%D0%95%D0%BA%D1%81%D0%BF%D0%B5%D1%80%D1%82</a>

<a name="link3">[3] https://pidru4niki.com/12590605/sotsiologiya/ekspertne_otsinyuvannya</a>

<a name="link4">[4] https://pidru4niki.com/1177030553643/ekonomika/harakteristika_evristichnih_sposobiv_priyomiv_analizu_gospodarskoyi_diyalnosti</a>

<a name="link5">[5] https://pidru4niki.com/19650323/ekonomika/metodi_ekspertnih_otsinok</a>

<a name="link6">[6] https://uk.wikipedia.org/wiki/%D0%90%D0%BD%D0%BA%D0%B5%D1%82%D0%B0</a>

<a name="link7">[7] Навчальний посібник «Теорія економічного аналізу» Автор: Купалова Г.І. Видавництво: «ЗНАННЯ» Рік: 2008 Сторінки: 639</a>

<a name="link8">[8] Методологія експертного оцінювання: конспект лекцій / уклад. : В. П. Новосад, Р. Г. Селіверстов. - К. : НАДУ, 2008. - 48 с.</a> 
  
<a name="link9">[9] http://ukrbukva.net/page,10,64178-Metody-ekspertnyh-ocenok.html</a> 

<a name="link10">[10] https://cutt.ly/6fCMHFP</a>

<a name="link11">[11] https://uk.wikipedia.org/wiki/%D0%94%D0%B5%D0%BB%D1%8C%D1%84%D1%96%D0%B9%D1%81%D1%8C%D0%BA%D0%B8%D0%B9_%D0%BC%D0%B5%D1%82%D0%BE%D0%B4</a>

<a name="link12">[12] https://uk.wikipedia.org/wiki/%D0%9C%D0%B5%D1%82%D0%BE%D0%B4_%D0%B5%D0%BA%D1%81%D0%BF%D0%B5%D1%80%D1%82%D0%BD%D0%B8%D1%85_%D0%BE%D1%86%D1%96%D0%BD%D0%BE%D0%BA</a>
